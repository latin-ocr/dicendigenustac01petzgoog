..7-

quod sincero candidoque sermone historiam ornavit1) et
summo cum studio optimos latinitatis auctores eosque
oratores, coluit, quorum dicendi genere se ipsum imbuere
etiam etque etiam cupivit aliisque, ut idem facerent,
praecepit. Epistula enim ad filium scripta ,legendos
Demosthenem atque Oioeronem‘ commendavit, ‚tum ita
ut quisque esset Demostheni et Ciceroni simillimus‘2)
Attamen eidem contigit, ut multa, neque ea levia, e novo
tempore ipse sibi assumeret. Abundat enim locutionibus
ad Graecum morem conformatis3 quod, qui librum a
Kuehnastio de syntaxi Liviana scriptum perlegerit,

' is continuo mihi concedet. Porro haud ita raro nova

atque insolentia verba et structuras promit3 quin etiarn,
si veterum testimoniis eredimus, dicendi proprietatem
quandam exhibet vituperatione non vacuam. Appellavit
eam Asinius Pollio patavinitatem,³) neque tamen dixit,
quae ea sit patavinitas. Haec igitur quaestio usque ad
nostra tempora viros doctos vehementissime agitavit rati·
suibusque diversis soluta est. Ut eos. praeteream, qui
denotatum putarunt studium quoddam partium publicarum
vel municipalem quandam ete scholis desumptam rationein
historiae scribendae, cum eQuintiliani locis modo allatis
luce clarius colligatur artem dicendi significasse Pollionem:
primus Livii causam, ut omnibus notum est, D. G. Mor·
hofius suscepitt) Post eum multi, quide haere egerunt,
vel de proprietatibus quibusdam cogitaverunt ad ortho-
graphiam pertinentibus, vel de Graecis aut e Gallica
lingua tralatis vocabulis atque structuris, velut nuper
etiam Wiedemannusl) in graecismis qui dicuntur ac-
quievit. Haee vero omnia probari non possunt, nam nisi
Asinius Pollio nemo veterum in patavinitate offendit.

¹) cl. Quintilianum, inst. orat. X, 1, 101.

⁷) vide Quint. inat. or. X, 1,3a

³)ci. Quint. inst. or. I, 5, 56. VIII, l, 3.

⁴) in libro, quern dc patavinitate Liviana scripsit Kiliae 1685.
⁵) in quaestione de patavinitate Lis. instituta.

 

