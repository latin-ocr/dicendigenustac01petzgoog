..g-

Immo a crimine illo Livium defendere aliquantum vide-
tur Quintilianus, qui inst. or. Ι, 5, 56 dicit, quemad-
modum Pollio deprehendat ¹in Livio patavinitatem, licere
omnia Italica pro Romanis babeat3 neque minus Tacitus
Agr. c. X eloquentissimum veterum auctorem Livium
fnisse iudicat. Praeterea, quid Asinius senserit, tam
ambigue Quintiliani verbis indicatur, ut inde vix unquam
aliquid certum ac constans percipi possit3 nisi forte id
statuitur, intellegendum esse usum linguae paullo liberi-
orem et tenuem quendam orationis colorem, cuius per·
taesnm sit Pollionem, hominem eruditi et urbani ingenii.
Denique ne illud quidem obliviscendum est, haud ita
integrum et incorruptum fuisse Asinii iudicium, quippe
qui senex esset morosus graviterque ferret totum temporis
sui morem et rationem.1) Quae cum ita sint, negari
non potest, quamvis adamaverit Livius aureae quae
dicitur aetatis scriptores imitandosque sibi proposuerit,
tamen ad argenteam aetatem haud pauca, ab eodem
usurpata, esse referenda, id quod confirmant cum poeticae
locutiones, quibus saepius delectatus est, tum vocabula
quaedam vehementia, quibus saepius indulsit, ubi sim·
plicibus uti poterat.

Oontra Tacitus totus argenteae linguae Latinae est
aetatis. Quae cum ¹magis magisque degeneravisset a
more et consuetudine optimis scriptoribus accepta, ante
omnia numerum oratorium periodorumque concinnitatem,
quibus rebus Cicero inter ceteros floruerat, consulto
respuit3 displicebant enim ea tamquam uniformia et usu
vulgata et molesta. Sententioso autem dicendi genere
capti homines inciderunt orationem, quam maxime po-
terant, brevesque et argutas sententias reddiderunt etiam
particulis raro adhibitis, quibus antea sententiae quasi
firmiore vinculo contineri solebant, Accidit igitur ple·
risque, ut oratio in minuta enuntiata dilaberetur, quac

1) cl. Gellium in noct. Att. I. 22, 19.

 

