Vita. .

W

. Paulus Petzke natus sum a. d. XIV. Kalendas Februarias
a. h. s. LIII. Ber'olini patre Leopoldo, quem adhuc superstitem
veneror, matre Agnes e gente Voigt, quam abhinc iam undetri-
ginta annos morte ereptam esse doleo, Fidem profiteor evan·
gelisam. Prima elementaa patre ipso didici, tum gymnasio reali
quod vocent traditus, decem annos natus transii ad gymnasium
Leucadium egregium rectore Bellermanno v. cl. Anno h. s. LXX.
auspiciis Bonitzii viri doctissimi, cui maximam gratiam et debeo
et habeo, maturitatis testimonio ornatus atque ,numero civium
universitatis Berolinensis adscriptus per quattuor. semestria
Hauptio, Kirchhoffio, Huebnero vv. cl. praeceptoribus usus,
Lipsiam me contuli, ubi per sex menses scholis philologieis et
philosophicis G. Curtii, Zarnokii, Drobischii virorum doctissimo·
rum diligenter interfui. Postquam Berolinum redii, maiorem in =
dies operam consumpsi in veterum litteris cognoscendis, Huebneri
v. cl. potissimum consilio adiutus, qui per tria semestris ad so-
cietatem suam philologicam aditum benigne mihi permisit.
Neque vero aliarum disciplinarum oblitus scholas audivi virorum
doctissimorum Mommsen, Droysen, Kiepert, Zeller, Harms, Beller-
mann. ltaque cum examen pro facultate docendi Berolini susti·
nuissem, ibidem in gymnasio Coloniensi primum candidatus pro·
bandus, tum hypodidascalus litterarum pueros docere coepi. Post
aliquod temporis spatium in gymnasium Sedinense reale quod
dicunt hypodidascalus litterarum vocatus ibique per biennium hoc
munere functus, auctumno anni h.'s. LXXXII scholae puellarum
superioris quae vocatur Grandentiensis magister litteratus creatus
sum.

Omnibus autem illis viris illustrissimis, quibus auctoribus in
litterarum studium incubui, gratias ago quam maximas.

 

