...16-

tamen uunquam fere celat, quid ipse sentiat, hoc autem
aperte nunquam dixit, sed levibus verbis additis vel
tenui colore inducto legentibus inculcavit neque acquie-
vit in recto illo veterum, sed obliquis quae dicuntur
sententiis unice delectatus est.

Satis dictum est de Tacito, nunc ad Livium vertamur,
Qui erat animi ingenui, poetico quodam sensu imbutus,
mentis summa vi instructus ad rus praeteritas accurate
percipiendas distincteque exprimendas3 quid liberale esset
et sincerum, quid decorum et elegans, perspexerat, ad·
miratione virtutis ac pietatis maiorum summa semper
tenebatur. Laeto igitur et alacri animo tradendam pris-
corum temporum memoriam suscepit, singulari adiutus
acumine, quo naturam mentis humanae optime intellegebat
et scrutabatur, quae homines cogitassent, quae metuissent,
quae voluissent. Tamen in abditis illis sensibus diiudi-
candis inira utebatur lenitate et humanitate, quae recti
honestique amore nunquam deserebatur. Quamobrem
fieri non potuit, quin Livius, praesertim qui iucunde ac
venuste scribendo detinere vellet legentium animoa, in
excolenda dicendi forma summam poneret industriam.
Raro enim simpliciter et nude res gestas ita narrat, ut
intellegantur tantum, plerumque ita exornat, ut placeant.
Neque solum perspicuitas et sublimitas orationis in eo
laudanda est, mira iucunditas clarissimusque candor, quae
diserto agnoscit Quintilianus ¹), sed etiam maxime lactea
illa ubertas, quam velocitati et brevitati Sallustianae
Quintilianus opponit‚2) Quae perspicitur cum in copia
verborum et sententiarum et in grammaticis iuncturis at-
que in figuris orationis, velut iu pleonasmo, synonymis,
polysyndeto, anaphora, tum in dilucida hominum rerum-
que descriptione. Neque, ex qua orta est ea ubertim,
admirabilis ingenii aut orationis vis unquam iu tanto

1) inst. orat. X, 1, 101.
2) inst. orat. X, l, 325 cf. ib. IV, 2, 45.

 

