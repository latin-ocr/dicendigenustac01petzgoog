..55-

iam Quintilianus, urbanus ille atque subtilis artis ora·
toriae iudex, aliqua ex parte eum ridetur perstrinxisse,
cum dicat¹): ,Vitanda μακρολογία, id est longior quam
oportet sermo, ut apud Τ, Livium, ,Legati non impetrata
pace retro domum, unde venerant, abierunt‘. Nuperque
critici e fragmento libri 91 voluerunt colligi posse, in
extremis totius operis partibus etiam abundantiorem ma—
gisque supervacaneam luisse verbositatem Livianam,
Sed rectissime Weissenbornius2) iudicat neque fragmen·
tum illud tam longum esse neque dicendi genere a ce·
teris libris adeo diversum, ut, quod coniecerint viri docti,
probabile possit rideri; praesertim cum aliae posteriorum
librorum partes, velut ea, quae de Ciceronis ingenio
atque moribus prodita etiamnunc exstent3), eodem pror·
sus dicendi genere conformatae sint ac libri priores.
Atque adeo multo verisimilius est Livium, certioris
iudicii factum aetate matura, in dies magis coercuisse
dicendi genus, idque ut omnibus numeris absolutius per-
fectiusque redderet, summo opere contendisse. sed
nobis sermo est de libris, qui etiamnunc exstant.

Inter varia igitur pleonasmi genera apud Litium
nullum fere crebrius est quam iunctura complurium pro-
nominum, quae unum idemque significant, e, g. ,quis-
quam unus (r. 2, 9, 8, 3, 45, 4, 3220, 7), nemo unus,
quilibet unuS, nihil unum‘; item adverbia temporis iun-
guntur, velut ,deinceps inde, deinde deinceps deinde
postea, tum inde, iam inde (cf. 3, 59, l, ubi Madvigius
iniuria ,iam iidem‘ posuit, recentiores codices secutus),
protinus inde‘, atque alia adverbia vel coniunctiones
velut ,itaque ergo, ita sic, clam furtim, ex insperato re-
pente, forte temere, undique circa, si quando unquam‘‚
Sed haec crebriora sunt, qnam quae exemplis compro·
banda videantur. Interdum coniunctiones quaedam pleo-

1) inst. or. VIII, 3, 53.
2) in praef. ed. Liv. maioris, p. 64.
³) apud Senecam, suas. VI, 22.

 

